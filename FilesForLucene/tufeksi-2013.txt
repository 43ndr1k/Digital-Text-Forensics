Farklı Terim Ağırlıklandırma Yöntemleri Kullanarak 
Yazar Tanıma 
Author Detection by Using Different Term Weighting 
Schemes 
 
Pınar Tüfekci, Erdinç Uzun 
Bilgisayar Mühendisliği Bölümü 
Namık Kemal Üniversitesi 
{ ptufekci, erdincuzun } @ nku.edu.tr 
 
 
Özetçe—Bu çalışmada terim ağırlıklandırmasının metin 
sınıflandırma türlerinden yazar tanıma üzerindeki etkisi 
incelenmiştir. Metinleri temsil etmede kullanılan özellik vektörü, 
özellik olarak kelime köklerinden ve bunlara ait 14 farklı terim 
ağırlıklandırma yönteminin uygulanması ile elde edilmiş sayısal 
ağırlık değerlerinden oluşmaktadır. Bu özellik vektörlerinin 
yazar tanımadaki performansları, 3 farklı veri kümesi için, Naive 
Bayes Multinominal (NBM), Destek Vektör Makinesi (SVM), 
Karar Ağacı (C4.5), ve Rastgele Orman (RF) sınıflandırma 
yöntemleri ile denenmiş ve birbirleriyle kıyaslanmıştır. Bunun 
sonucunda, bir köşe yazısının yazarını en yüksek doğruluk başarı 
oranı ile tahmin edebilen, en başarılı sınıflandırıcı %98,75’lik 
ortalama doğruluk başarı oranı ile SVM sınıflandırıcısı; en 
başarılı terim ağırlıklandırma yöntemi ise % 91,54’lük genel 
ortalama doğruluk başarı oranı ile  ACTF.IDF.(ICF+1) 
ağrlıklandırması olarak bulunmuştur. 
Anahtar Kelimeler — yazar tanıma, terim ağırlıklandırma 
yöntemleri, metin sınıflandırma. 
 
Abstract—In this study, the impact of term weighting on 
author detection as a type of text classification is investigated. 
The feature vector being used to represent texts, consists of stem 
words as features and their weight values, which are obtained by 
applying 14 different term weighting schemes. The performances 
of these feature vectors for 3 different datasets in the author 
detection are tested with some classification methods such as 
Naïve Bayes Multinominal (NBM), and Support Vector Machine 
(SVM), Decision Tree (C4.5), and Random Forrest (RF), and are 
compared with each other. As a result of that, the most successful 
classifier, which can predict the author of an article, is found as 
SVM classifier with 98.75% mean accuracy; the most successful 
term weighting scheme is found as ACTF.IDF.(ICF+1) with 
91.54% general mean accuracy. 
Keywords — author detection, term weighting schemes, text 
classification. 
I. GİRİŞ  
Metin sınıflandırma, bir metnin önceden sınıfları ve 
özellikleri belirlenmiş metin kategorilerinden hangisine ait 
olduğunu tahmin etmektir. Metin sınıflandırma, bir metnin 
yazarını, yazarın cinsiyetini veya metnin türünü belirleme 
şeklinde olabilmektedir [1]. 
Literatürde metin sınıflandırma türlerinden yazar tanıma ile 
ilgili yapılmış birçok çalışma mevcuttur. Stamatatos ve 
arkadaşları, 10 yazara ait Yunanca iki veri seti kullanarak, 
sırasıyla %85 ve %97’lik doğru sınıflandırma oranı ile başarı 
sağlamışlardır [2]. Diri ve Amasyalı [3] bir metnin yazarını 
belirlemede (18 yazar için) kullanılmak üzere 22 adet stil 
belirleyicisi oluşturmuş ve bunları kullanan bir sınıflandırma 
sistemi ile ortalama %84’lük bir doğruluk başarı oranı elde 
etmişlerdir. Peng ve arkadaşları, n-gram yöntemini kullanarak 
Yunanca, İngilizce ve Çince veriler üzerinde yazar tanıma 
yapmışlardır [4]. Peng ve arkadaşlarının yaptığı başka bir yazar 
tanıma çalışmasında %74 ve %90’lık doğruluk başarı oranları 
alınmıştır [5]. Yine Amasyalı ve Diri n-gram yöntemini 
kullanarak yaptıkları yazar tanıma çalışmasında (18 yazar için) 
%83,3’lük bir başarı elde etmişlerdir [6]. Türkoğlu ve 
arkadaşları, n-gram ve yazarlık özelliklerini birlikte kullanarak 
18 yazar için en iyi yazar tanımayı, %96,9 doğruluk başarı 
oranı ile elde etmişlerdir [7]. Son olarak Amasyalı ve 
arkadaşları, 18 yazarlı Türkçe veri kümesi üzerinde yaptıkları 
yazar tanıma çalışmasında, 17 farklı özellik grubunu kullanarak 
en iyi doğruluk başarı oranını %93,78 olarak bulmuşlardır [1].  
Bu çalışmada 3 farklı veri kümesi üzerinde, 14 farklı terim 
ağırlıklandırma yöntemi uygulanarak oluşturulan özellik 
vektörleri ile Naive Bayes Multinominal (NBM), Destek 
Vektör Makinesi (SVM), Karar Ağacı (C4.5) ve Rastgele 
Orman (RF) sınıflandırıcılar kullanılarak yazar tanıma 
yapılmıştır.   
II. TERİM AĞIRLIKLANDIRMA YÖNTEMLERİ 
Uzay vektör modelinde, her bir doküman bir vektörle 
temsil edilir [8]. Vektörün bileşenleri, dokümanlarda geçen 
terim ve bunların terim ağırlık değerlerinden oluşmaktadır. 
Buna göre bir veri kümesindeki her bir doküman, tüm 
metinlerde geçen toplam kelime sayısı boyutunda, her bir 
kelime için ayrı ayrı hesaplanmış ağırlık değerlerini içeren bir 
özellik vektörü ile ifade edilir. Bu çalışmada Tablo 1’de yer 
alan 14 farklı terim ağırlıklandırma yöntemi kullanılmıştır ve 
birbirleriyle karşılaştırılmıştır.  
978-1-4673-5563-6/13/$31.00 ©2013 IEEE 
Tablo 1: Terim ağırlıklandırma yöntemleri 
Adı Tanımı  Sıra 
TF  
TF.IDF 
TF.ICF 
TF.IDF.ICF 
TF.IDF.(ICF+1) 
TF.IDF.ICF2 
TF.IDF.ICF1/2 
ACTF 
ACTF.IDF 
ACTF.ICF 
ACTF.IDF.ICF 
ACTF.IDF.(ICF+1) 
ACTF.IDF.ICF2 
ACTF.IDF.ICF1/2 
tfij                                                                                                                                         
tfij * idfi                                                                                                        
tfij * icfi                                                                                       
tfij * idfi * icfi                                                         
tfij * idfi * (icfi + 1)                                          
tfij * idfi * icfi
2                            
tfij * idfi * icfi
1/2    
actfik =(∑djϵCk  tfijk)  / |Ck| 
actfik * idfi                                                                                                        
actfik * icfi                                                                                       
actfik * idfi * icfi                                                         
actfik * idfi * (icfi + 1)                                          
actfik * idfi * icfi
2                            
actfik * idfi * icfi
1/2                                                                                  
( 1 ) 
( 2 )
( 3 )
 ( 4 )
( 5 )
 ( 6 ) 
 ( 7 ) 
 ( 8 ) 
( 9 ) 
( 10 )
( 11 ) 
( 12 )
( 13 ) 
   ( 14 )
Tablo 1’deki terim ağırlıklandırma formüllerinde geçen 
bazı temel kavramlar şu şekilde açıklanabilir:   
A. Terim Frekansı (TF) 
TF, metin işlemeyle ilgili literatürdeki çalışmalarda 
kullanılan en geleneksel terim ağırlıklandırma yöntemidir. 
Aynı zamanda diğer terim ağırlıklandırma yöntemlerinde de 
sıkça kullanılan temel bir bileşendir. Tablo 1’de tfij, ti 
teriminin dj dokümanı içindeki geçme sıklığını, yani ti 
teriminin dj dokümanı içinde kaç kez kullanıldığı bilgisini 
veren bir bileşen ve aynı zamanda da bir terim ağırlıklandırma 
yöntemi olarak tanımlanmıştır [9], [10], [11]. 
B. Ters Doküman Frekansı (IDF) 
Terim ağırlandırmasında, tek başına TF bileşeninin 
kullanımı, kabul edilebilir bir ölçüt değildir. Daha iyi bir 
performans alabilmek için ağırlıklandırma yöntemlerinde ikinci 
önemli bileşen olarak, TF’nin bütün dokümanlarda görünen 
etkisini ortadan kaldırmak amacıyla IDF kullanılır. Tablo 
1’deki 2, 4, 5, 6, 7, 9, 11, 12, 13, ve 14 nolu ağırlıklandırma 
yöntemlerinde kullanılan idfi bileşeni şöyle hesaplanır: 
idfi = log ( D / dfi )         (1)                        
D, bir veri kümesindeki toplam dokümanların sayısı; dfi ise 
bir veri kümesindeki ti terimini içeren dokümanların sayısıdır 
[8]. 
C. TF.IDF Ağırlıklandırması 
TF.IDF en yaygın kullanılan terim ağırlıklandırma 
yöntemidir. Bu ağırlıklandırma, metin sınıflandırmada vektör 
uzay modelindeki dokümanları tanımlamada kullanılır. 
Yukarıda tanımlandığı gibi TF, bir dokümandaki terim 
frekansıdır. IDF ise bir terimin bir veri kümesinde hangi 
sıklıkta kullanıldığını ölçer. Yani IDF, bütün veri kümesi 
kullanılarak hesaplanır. Buna göre, eğer bir terim bir veri 
kümesinde sıkça kullanılıyorsa bu kelime bu dokümanı temsil 
etmede kullanılmaz. Buna karşıt olarak, eğer bir terim bir veri 
kümesinde sıkça kullanılmamışsa, bu kelimenin o dokümanı 
temsil etmede çok uygun olduğu kabul edilir [8].    
D. Ters Sınıf Frekansı (ICF) 
Sınıflandırıcı, terim ağırlıklanırma işleminde sınıflar 
arasındaki bilgiyi kullanabilir. Sınıf frekansı (CF) olarak 
bilinen bu bilgi, sınıflar arası (inter-class) bileşen olarak da 
bilinir. CF, ters sınıf frekansının logaritmik bir fonksiyonudur 
ve ters sınıf frekansı (ICF) aşağıdaki formülle hesaplanır: 
icfi = log(|C| / cfi)          (2)                         
cfi, ti terimini içeren sınıfların sayısı; |C| ise bir veri 
kümesindeki toplam sınıf sayısıdır. ICF’nin 
ağırlıklandırmadaki rolü, sadece birkaç sınıfta geçen bir terimin 
önemini arttırmak veya birçok sınıfta geçen bir terimin de 
önemini azaltmaktır. cfi=1 olması durumunda, bir terim sadece 
bir sınıfta kullanılmıştır ve logaritmik fonksiyon en yüksek 
değerini alır. Bu durum bu terimlerin önemini arttırır. Bunun 
tersine, bir kelime bütün sınıflarda kullanılmışsa yani cfi=|C| 
ise logaritmik fonksiyon en düşük değerini alır ve bu durum bu 
terimlerin önemini azaltarak sınıflandırıcının ilgili dokümanı 
yanlış sınıflandırmasına sebep olur [11]. 
E. Ortalama Sınıf Terim Frekansı (ACTF) 
Bu çalışmada, Tablo 1’de de görüldüğü gibi, ACTF de TF 
gibi hem yeni bir ağırlıklandırma yöntemi hem de diğer 
ağırlıklandırma yöntemlerinde yer alan bir bileşen olarak 
kullanılmıştır. actfik, ck sınıfı içindeki bütün dokümanlarda 
geçen ti teriminin ortalama terim frekansı anlamına gelir ve 
aşağıdaki formülle hesaplanır: 
actfik =(∑djϵCk  tfijk)  / |Ck|   (3) 
|Ck|, bir ck sınıfı içindeki dokümanların sayısına; tfijk, ck 
sınıfı içindeki dj dokümanında geçen ti terimine ait frekans 
bilgisine karşılık gelir [11], [12]. 
F. ICF ve ACTF ile Türetilmiş Yeni Ağırlıklandırmalar 
TF.ICF, TF.IDF ağırlıklandırmasındaki IDF yerine ICF’nin 
kullanılmasıyla türetilmiştir. TF.IDF’ye çarpan bileşeni olarak 
sırasıyla ICF, ICF+1, ICF
2
 ve ICF
1/2
 eklenerek de Tablo 1’deki 
4, 5, 6, ve 7 nolu yeni ağırlıklandırmalar elde edilmiştir. 
ACTF.IDF ise, TF.IDF ağırlıklandırmasındaki TF yerine 
ACTF’nin kullanılmasıyla türetilmiştir. Aynı şekilde, Tablo 
1’de TF’nin kullanıldığı 3, 4, 5, 6 ve 7 nolu 
ağırlıklandırmalarda, TF yerine ACTF konarak Tablo 1’deki 
10, 11, 12, 13 ve 14 nolu yeni ağırlıklandırmalar elde 
edilmiştir.  
III. YAZAR TANIMA İŞLEMİ 
Yazar tanıma işlemi, eğitim veri kümesine göre oluşturulan 
özellik vektörünün eğitim veri kümesi yerine kullanılmasıyla, 
bir köşe yazısı metninin hangi yazara ait olduğunun 
sınıflandırma metotları yardımıyla bulunması işlemidir. 
A. Veri Kümeleri  
Bu çalışmada, Tablo-2’de belirtilmiş olan 3 farklı eğitim 
veri kümesi kullanılmıştır. Bu veri kümeleri çeşitli günlük 
gazetelerin web sayfalarından alınmış, farklı köşe yazarlarına 
ait köşe yazılarından oluşmaktadır. Her bir sınıf, yazar 
isimleriyle etiketlenmiştir. Tablo 2’de yer alan birinci veri 
kümesi VK-1, Namık Kemal Üniversitesi tarafından; ikinci 
veri kümesi VK-2 ve üçüncü veri kümesi VK-3 ise Yıldız 
Teknik Üniversitesi (www.kemik.yildiz.edu.tr/?id=28) 
tarafından oluşturulmuştur. 
 
VK-1 VK-2 VK-3 VK-1 VK-2 VK-3 VK-1 VK-2 VK-3 VK-1 VK-2 VK-3
2892 
Özellik
6394 
Özellik
4200 
Özellik
2892 
Özellik
6394 
Özellik
4200 
Özellik
2892 
Özellik
6394 
Özellik
4200 
Özellik
2892 
Özellik
6394 
Özellik
4200 
Özellik
TF 92,33 42,64 74,60 69,86 95,11 66,26 85,23 82,20 76,98 19,34 35,71 44,01 60,93 9,56 27,94 32,81
TF.IDF 92,56 42,30 79,68 71,51 94,88 64,62 84,60 81,37 76,98 19,34 35,71 44,01 58,60 8,90 27,94 31,81
TF.ICF 96,98 58,57 82,70 79,42 96,74 72,64 86,03 85,14 77,68 19,45 34,92 44,02 66,74 9,56 30,63 35,64
TF.IDF.ICF 97,67 55,49 80,79 77,98 96,74 72,20 86,19 85,04 77,67 19,45 34,92 44,01 72,33 10,55 31,59 38,16
TF.IDF.(ICF+1) 94,67 38,24 69,20 67,37 95,81 73,41 86,50 85,24 76,98 19,45 33,49 43,31 63,02 8,57 26,67 32,75
TF.IDF.(ICF)
2 96,28 67,47 84,44 82,73 96,74 72,97 85,87 85,19 77,67 19,45 34,92 44,01 69,53 8,80 30,95 36,43
TF.IDF.(ICF)
1/2 97,20 44,07 73,65 71,64 96,74 72,64 86,03 85,14 77,67 19,45 34,92 44,01 68,60 9,78 30,32 36,23
ACTF 99,76 32,09 48,09 59,98 100,00 96,26 100,00 98,75 99,30 95,49 96,83 97,21 99,76 34,27 86,03 73,35
ACTF.IDF 100,00 77,03 93,97 90,33 100,00 96,59 99,20 98,60 99,30 94,49 96,83 96,87 99,30 35,82 87,62 74,25
ACTF.ICF 98,60 59,56 76,03 78,06 100,00 96,26 99,05 98,44 90,46 63,18 74,76 76,13 91,86 26,92 70,32 63,03
ACTF.IDF.ICF 99,76 92,85 94,60 95,74 100,00 96,37 99,05 98,47 90,46 63,18 74,76 76,13 93,25 29,34 66,51 63,03
ACTF.IDF.(ICF+1) 100,00 92,20 97,46 96,55 100,00 96,59 99,21 98,60 99,30 95,49 96,83 97,21 99,53 33,29 88,57 73,80
ACTF.IDF.(ICF)
2 97,67 88,13 89,84 91,88 100,00 96,04 99,05 98,36 90,46 65,60 74,76 76,94 93,72 28,90 66,51 63,04
ACTF.IDF.(ICF)
1/2 100,00 91,65 95,71 95,79 100,00 96,04 99,21 98,42 90,46 63,19 74,76 76,14 93,02 25,05 66,35 61,47
Terim 
Ağırlıklandırma 
Yöntemleri
NBM SVM C4.5 RF
Ort. Ort. Ort. Ort.
Tablo 2: Çalışmada kullanılan veri kümeleri 
Veri Kümesi Adı 
Sınıf 
Sayısı 
Toplam 
Doküman 
Sayısı 
Her bir 
Sınıftaki 
Doküman 
Sayısı 
VK -1 
VK-2 
VK-3 
10 
69 
18 
430 
910 
630 
43 
10-30 
35 
 
B. Özellik Vektörünün Oluşturulması 
 Yazar tanıma işleminin temel adımı, eğitim veri kümesine 
göre özellik vektörünün oluşturulmasıdır. Bir eğitim veri 
kümesi, kelime kökleri ve onların ağırlık değerleri ile 
gösterilen bir özellik vektörüne dönüştürülür. Böylece eğitim 
veri kümesindeki her bir metin, tüm metinlerdeki farklı kelime 
sayısı boyutu kadar özellik ve her bir özellik için hesaplanmış 
ağırlık değeri içeren bir vektörle ifade edilir. 
 Eğitim veri kümesinin, özellik vektörü olarak temsil 
edilebilmesi için ilk olarak, eğitim veri kümesindeki metinlere 
bir takım ön işlemler uygulanır. Bu önişlemler, köşe yazısı 
metinlerinde geçen noktalama işaretlerinin temizlenmesi, bütün 
büyük harflerin küçük harflere dönüştürülmesi ve bu 
metinlerden Türkçe için belirlenmiş durak kelimelerin 
çıkartılması işlemleridir [13]. Daha sonra, ön işlemden geçen 
metinlerin kelimelerinin, Zemberek 
(http://code.google.com/p/zemberek/) tarafından kökleri 
bulunur. Bulunan kelime köklerinden, en az 6 metinde geçen 
kelime kökleri alınır [14] ve böylece özellik vektörünün 
özellikleri belirlenmiş olur. Bu özelliklerin sayısal değerleri ise, 
Tablo 1’deki her bir ağırlıklandırma yöntemi seçilerek bulunur 
ve böylece bir veri kümesine ait 14 farklı özellik vektörü 
oluşturulur. 
C. Sınıflandırma Yöntemleri 
Farklı terim ağırlıklandırma yöntemlerine göre 
oluşturulmuş, her bir veri kümesine ait 14 farklı özellik 
vektörünün başarısı, WEKA (www.cs.waikato.ac.nz/ml/weka/) 
paketi içerisinde yer alan NBM, SVM, C 4.5 ve RF 
sınıflandırıcı metotlarında 10’lu çapraz doğrulama seçilerek 
test edilmiştir. NBM, C4.5 ve RF sınıflandırıcıları kullanırken 
ön tanımlı (default) parametreler tercih edilmiştir. SVM 
sınıflandırıcıda ise, optimum sonuçlar alınacak şekilde 
parametreler kullanılmıştır. 
IV. DENEYSEL SONUÇLAR 
 Her bir sınıflandırıcıya uygulanan 14 ağırlıklandırma 
yöntemine göre oluşturulmuş özellik vektörlerinin 
performansları, doğruluk başarı yüzdesi olarak Tablo 3’de 
gösterilmiştir. 
 Tablo 3 incelendiğinde, NBM’den alınan ortalama 
performans sonuçlarına göre, klasik ağırlıklandırmalardan TF 
ve TF.IDF’den alınan başarılar sırasıyla %69,86 ve %71,51 
iken, bu ağırlıklandırmalara ICF’nin eklenmesiyle elde edilen 
TF.ICF, TF.IDF.ICF ve TF.IDF.(ICF)
2
 ağırlıklandırmaları ile 
başarının arttığı alınan %79,42’lik, %77,98’lik ve %82,73’lük 
başarı oranlarıyla anlaşılmaktadır. Daha sonra başarının 
ACTF’nin kullanıldığı ağırlıklandırmalardan ACTF.IDF, 
ACTF.IDF.ICF, ACTF.IDF.(ICF+1), ACTF.IDF.ICF
2
 ve 
ACTF.IDF.ICF
1/2
’ nin uygulanmasıyla arttığı sırasıyla alınan 
%90,33’lük, %95,74’lik, %96,55’lik, %91,88’lik ve 
%95,79’luk başarı oranları ile görülmektedir ve en başarılı 
ağırlıklandırma yöntemi NBM tarafından ACTF.IDF.(ICF+1) 
ağırlıklandırması olarak bulunmuştur. 
 Tablo 3’deki SVM ve RF’den alınan ortalama performans 
sonuçlarına göre, yine TF ve TF.IDF başarılarının, ICF’nin 
kullanıldığı TF.ICF, TF.IDF.ICF, TF.IDF.ICF
2
 ve 
TF.IDF.ICF
1/2 
ağırlıklandırmaları ile bir miktar arttığı ve yine 
ACTF’nin kullanıldığı ağırlıklandırmalar ile de başarının en iyi 
seviyelere çıktığı görülmektedir. SVM tarafından en başarılı 
ağırlıklandırma yöntemi %98,75’lik başarı ile ACTF 
ağırlıklandırması olarak; RF tarafından ise en başarılı 
ağırlıklandırma yöntemi %74,25’lik başarı ile ACTF.IDF 
ağırlıklandırması olarak bulunmuştur. 
 Yine Tablo 3’e C4.5’den alınan ortalama sonuçlar 
incelendiğinde ise, TF ve TF.IDF başarılarının genel olarak 
ICF’nin kullanıldığı ağırlıklandırmalar kullanıldığında 
değişmeyip aynı seviyelerde kaldığı ancak ACTF’nin 
kullanıldığı ağırlıklandırmalar ile başarının yükseldiği 
görülmektedir. C4.5 tarafından en başarılı ağırlıklandırma 
yöntemleri %97,21’lik başarı oranı ile ACTF ve 
ACTF.IDF.(ICF+1) ağırlıklandırmalarıdır. 
Tablo 3: Terim ağırlıklandırma yöntemlerine göre sınıflandırıcılardan alınmış ortalama başarı doğruluk yüzdeleri
 
 
 
 
 
 
 
 
 
 
 
 
 
 
 
 
 
 
Sınıflandırıcılardan alınan 3 farklı veri kümesinin 
ortalama sonuçları ve her bir ağırlıklandırma yöntemi için 
genel ortalama sonuçları Tablo 4’de gösterilmiştir. 
Tablo 4: Genel ortalama başarı doğruluk yüzdeleri 
 
 Tablo 4 incelendiğinde, bir köşe yazısının yazarını 
tahmin eden en iyi sınıflandırıcı %98,75’lik başarı ile SVM 
sınıflandırıcısı olarak bulunmuştur. En iyi ağırlıklandırma 
yöntemi ise alınan genel ortalama başarı oranlarına göre 
%91,54’lük başarı ile ACTF ve ICF’nin birlikte kullanıldığı 
ACTF.IDF.(ICF+1) ağırlıklandırması olarak bulunmuştur. 
Böylece genel olarak elde edilen sonuçlardan, ACTF ve ICF 
bilgisini birlikte kullanan ağırlıklandırma yöntemlerinin 
kullanılmasıyla oluşturulan özellik vektörleri ile daha başarılı 
yazar tanıma yapılabildiği görülmüştür. 
V. SONUÇLAR 
Metin sınıflandırma çalışmalarında, sınıflandırma 
performansını etkileyen en önemli faktör metinlerin nasıl 
temsil edildiğiyle ilgilidir. Şimdiye kadar yapılmış 
çalışmalarda, uygun özelliklerin seçiminin sınıflandırma 
performansını arttırdığı bulunmuştur. Amasyalı ve 
arkadaşlarının çalışmasında [1], oluşturulan farklı özellik 
gruplarının ağırlıklandırılma değerleri klasik yöntemlerden 
TF, TFIDF, binary, log, ve normalize gibi yöntemlerle 
bulunmuştur. Bu çalışmada ise, yazar tanıma türündeki 
metin sınıflandırma problemi için sınıf bilgisinin de 
kullanıldığı terim ağırlıklandırma yöntemlerinin 
performansa etkileri incelenmiştir. 
Yazarlara ait köşe yazısı metinlerinden oluşan 3 farklı 
veri kümesi, 14 farklı terim ağırlıklandırma yönteminin 
uygulanması ile özellik olarak kelime köklerinin kullanıldığı 
arff formatında 42 farklı özellik vektörüne 
dönüştürülmüştür. Oluşturulan özellik vektörlerinin 
performansı 4 farklı sınıflandırıcı ile denenmiştir. 
Sınıflandırıcılardan alınan ortalama performans değerlerine 
göre, en iyi ağırlıklandırma yöntemleri: NBM ve C4.5 
tarafından sırasıyla alınan %96,55’lik ve %97,21’lik başarı 
oranları ile ACTF.IDF.(ICF+1) ağırlıklandırması; SVM 
tarafından %98,75’lik başarı oranıyla ACTF 
ağırlıklandırması ve RF tarafından da %74,25’lik başarı 
oranıyla ACTF.IDF olarak bulunmuştur.  
Sonuç olarak, bir köşe yazısının yazarını en yüksek 
doğruluk başarı oranıyla tahmin edebilen, en başarılı 
sınıflandırıcı %98,75’lik ortalama doğruluk başarı oranı ile 
SVM sınıflandırıcısı; en başarılı terim ağırlıklandırma 
yöntemi ise % 91,54’lük genel ortalama doğruluk başarı 
oranı ile ACTF ve ICF’nin birlikte kullanıldığı 
ACTF.IDF.(ICF+1) ağrlıklandırması olarak bulunmuştur. 
Gelecek çalışmalarda, terim ağırlıklandırma 
yöntemlerinin diğer metin sınıflandırma türlerinden yazar 
cinsiyeti ve metin türü belirleme problemleri üzerindeki 
etkileri incelenecektir. Ayrıca, farklı dillere ait veri kümeleri 
için de terim ağırlıklandırma yöntemlerinin metin 
sınıflandırmaya etkisi araştırılacaktır. 
KAYNAKÇA 
[1] Amasyalı, M.F., Balcı, S., Varlı, E.N., Mete, E., “Türkçe 
Metinlerin Sınıflandırılmasında Metin Temsil Yöntemlerinin 
Performans Karşılaştırılması”, EMO Bilimsel Dergi, Cilt 2, 
Sayı 4, 2012.  
[2] Stamatatos E., Fakotakis N., Kokkinakis G., “Automatic Text 
Categorization in Terms of Genre and Author”, 
Computational Linguistics, pp.471-495, 2000 
[3] Diri, B., Amasyalı, M.F., “Automatic Author Detection for 
Turkish Texts”, Artificial Neural Networks and Neural 
Information Processing (ICANN/ICONIP), 2003. 
[4] Peng, F., Keselj, V., Cerconey, N., Thomasy, C., “N-Gram-
Based Author Profiles For Authorship Attribution”, Faculty of 
Computing Science, Dalhousie University, Canada, 2003. 
[5] Peng F., Schuurmans D., “Combining Naive Bayes and N-
gram Language Models for Test Classification”, School of 
Computer Science, University of Waterloo, 2003. 
[6] Amasyalı, M.F., Diri, B., Automatic Written Turkish Text 
Categorization in Terms of Author, Genre and Gender”, 11th 
International Conference on Applications of Natural 
Language to Information Systems, LNCS, 2006. 
[7] Türkoğlu, F., Diri, B., Amasyalı, M.F., “Author Attribution of 
Turkish Texts by Feature Mining”, Third International 
Conference on Intelligent Computing, ICIC2007, Qingdao, 
China, LNCS Volume 4681, 2007. 
[8] Soucy, P., Mineau, G.W., “Beyond TFIDF weighting for text 
categorization in the vector space model”, IJCAI-05, 
Edinburgh, Scotland, 2005, pp.1130-1135. 
[9] Salton, G., McGill, M.J., “Introduction to Modern 
Information Retrieval,” New York: McGraw-Hill Book Co.; 
1983. 
[10] Van Rijsbergen, C.J., Information Retrieval, 2nd ed. London: 
Butterworths; 1979. 
[11] Lertnattee, V., Leuviphan, C.,“Using Class Frequency for 
Improving Centroid-based Text Classification,” Proc. of Int. 
Conf. on Advances in Computing, Control, and 
Telecommunication Technologies 2011. 
[12] Lertnattee, V., Theeramunkong, T., “Effect of term 
distributions on centroid-based text categorization,” 
Information Sciences 158 (2004) 89–115. 
[13] Turkish Stop Word List 1.1, 
http://nlp.ceng.fatih.edu.tr/?p=101, Erişim Tarihi: Ocak/2013. 
[14] Tüfekci, P., Uzun, E., Sevinç, B., “Türkçe Dilbilgisi 
Özelliklerini Kullanarak Web Tabanlı Haber Metinlerinin 
Sınıflandırılması”, SİU 2012, Fethiye, Muğla, Türkiye. 
Terim 
Ağırlıklandırma 
Yöntemleri
NBM SVM C5.4 RF ORT.
TF 69,86 82,20 44,01 32,81 57,22
TF.IDF 71,51 81,37 44,01 31,81 57,18
TF.ICF 79,42 85,14 44,02 35,64 61,05
TF.IDF.ICF 77,98 85,04 44,01 38,16 61,30
TF.IDF.(ICF+1) 67,37 85,24 43,31 32,75 57,17
TF.IDF.(ICF)
2 82,73 85,19 44,01 36,43 62,09
TF.IDF.(ICF)
1/2 71,64 85,14 44,01 36,23 59,26
ACTF 59,98 98,75 97,21 73,35 82,32
ACTF.IDF 90,33 98,60 96,87 74,25 90,01
ACTF.ICF 78,06 98,44 76,13 63,03 78,92
ACTF.IDF.ICF 95,74 98,47 76,13 63,03 83,34
ACTF.IDF.(ICF+1) 96,55 98,60 97,21 73,80 91,54
ACTF.IDF.(ICF)
2 91,88 98,36 76,94 63,04 82,56
ACTF.IDF.(ICF)
1/2 95,79 98,42 76,14 61,47 82,95
