Revista Română de Informatică şi Automatică, vol. 25, nr. 3, 2015        http://www.rria.ici.ro 29
IDENTIFICAREA ORIGINALITĂŢII UNEI LUCRĂRI DE 
SPECIALITATE FOLOSIND ANALIZA INTRINSECĂ  
A PLAGIATULUI 
Mădălina Zurini 
madalina.zurini@csie.ase.ro   
Academia de Studii Economice  
Rezumat: În cadrul articolului se prezintă conceptul de proprietate intelectuală în contextul publicării articolelor de 
specialitate. Nivelul de originalitate derivă din analiza dreptului de proprietate, fiind o componentă definitorie şi 
prezentată în antiteză cu conceptul de plagiat. Făcând o trecere la tipurile de analiză a plagiatului, analiza intrinsecă este 
exemplificată prin propunerea unei metrici de evaluare a stilului de scriere al unui autor din punct de vedere al bogăţiei 
vocabularului folosit în concordanţă cu nivelul semantic abordat. Metrica propusă este testată folosind o bază de test 
formată din 17 lucrări de specialitate realizate de un autor pe parcursul a 13 ani. Interpretarea rezultatelor evidenţiază 
avantajele aduse de completarea analizei cu evaluarea nivelului semantic. 
Cuvinte cheie: stilometrie, plagiat, metrici, originalitate. 
Abstract: Within the paper, the concept of intellectual property is presented in the context of publishing scientific papers. 
The level of originality derives from the analyses of intellectual property, a defining component presented in antithesis 
with the concept of plagiarism. In a further analyses, the main methods of plagiarism identification are presented, 
concentrating on the intrinsic plagiarism using a proposed metric for evaluating the writing style of an author in 
accordance to the semantic approach. The proposed metric is tested using a dataset formed out of 17 research articles 
conducted by an author over 13 years. The interpretation of the results highlights the advantages brought by adding a 
semantic layer evaluation to the current analysis.  
Keywords: stylometry, plagiarism, metrics, originality. 
1. Nivelul de originalitate şi dreptul de proprietate intelectuală 
Cercetările privind dreptul de proprietate intelectuală se confruntă cu stabilirea nivelului de 
originalitate, în antiteză cu acţiunea de plagiat care este definită ca fiind însuşirea integrală sau 
parţială a ideilor, expresiilor, metodelor sau procedurilor altor autori şi prezentarea lor drept creaţie 
personală. În legile anglo-americane, argumentele de ordin economic şi cele care ţin de politicile 
publice prevalează în elaborarea şi dezvoltarea legilor dreptului de proprietate intelectuală, în timp 
ce în spaţiul european argumentele de ordin moral şi cele de drept civil fundamentează elaborarea 
aceloraşi legi.  
Cadrul legislativ prezent nu rezolvă identificarea plagiatului şi a nivelului de originalitate al 
lucrărilor ştiinţifice. Prezentul proiect îşi propune aplicarea legislativă a drepturilor de proprietate 
intelectuală în contextul publicării lucrărilor de specialitate. 
În practică, există diferite tipuri de plagiat, cele mai des întâlnite fiind: plagiatul copy-paste, 
parafrazarea, plagiatul prin traducere din alte limbi, plagiatul artistic, al ideilor, al codului sursă şi 
nefolosirea corespunzătoare a citărilor.  În [1], se prezintă faptul că plagiatul prin parafrazare este 
analizat, realizând o clasificare a tipurilor întâlnite, precum şi testarea produselor software de 
detectare a plagiatului la nivelul procentului de corectitudine a identificării parafrazării în cadrul 
unui document text. 
Creativitatea, văzută ca o formă de originalitate, reprezintă capacitatea de a aduce ceva nou, 
original şi adecvat realităţii, definitorii pentru creativitate fiind noutatea şi originalitatea. Astfel, 
pentru a putea analiza nivelul de originalitate al unei lucrări ştiinţifice, este nevoie de a crea o 
antiteză între această componentă de creativitate şi componenta de plagiat. 
Pornind de la obiectele cu care se operează în cadrul prezentei cercetări, lucrări de specialitate 
realizate de autori străini şi români, se defineşte componenta de frază semantică ca acea 
componentă compactă din cadrul unei lucrări, formată din una sau mai multe fraze alăturate, care 
este semnificativ diferită de frazele semantice imediat anterioară şi ulterioară. A spune că o lucrare 
este originală este echivalent cu rezultatul evaluării acelei lucrări din punct de vedere al plagiatului.  
 Revista Română de Informatică şi Automatică, vol. 25, nr. 3, 2015      http://www.rria.ici.ro 30
Se defineşte metrica IEO, Indicator de Evaluare a Originalităţii, ca fiind raportul dintre 
numărul de fraze semantice originale din cadrul unei lucrări analizate raportat la numărul total de 
fraze semantice identificate în lucrare. 
fraze originalenrIEO
nfs
=  
unde: 
• nrfraze originale reprezintă numărul total de fraze semantice originale din cadrul 
unei lucrări şi este egal cu  
1 1({ 1, , , , ( ) })i i i ii iCard fs i nfs fs fs fs fs fp fs ε− +∀ = ≠ ≠ <  
• nfs reprezintă numărul total de fraze semantice identificate şi este egal cu 
1 1({ 1, , , })i i ii iCard fs i nfs fs fs fs fs− +∀ = ≠ ≠ ; 
• fp(x) reprezintă funcţia de evaluare a gradului de plagiat identificat în cadrul 
unei fraze semantice, având drept codomeniu intervalul [0,1];  
• ε reprezintă pragul procentual maximal admis din punct de vedere al 
rezultatului funcţiei de evaluare a plagiatului unei fraze semantice, ε∈[0,1]. 
Prezenta metrică este propusă în strânsă legătură cu definiţia dată de Osiceanu în lucrarea sa 
privind originalitatea, [11]. Legea dreptului de autor subliniază că „originalitatea” semnifică în mod 
fundamental faptul că o lucrare provine din inspiraţia autorului şi că nu a fost copiată din altă sursă. 
Prin urmare, „original” este folosit în sensul de originar, în scopul de a identifica sursa în care o 
lucrare îşi are originea.  
Cu cât o lucrare conţine mai puţine fraze care se confundă cu cercetările anterioare, cu atât acea 
lucrare va avea un grad de originalitate mai ridicat. Lucrarea de faţă foloseşte conceptul de plagiat 
nu doar la nivelul restrâns şi foarte cunoscut al acestuia, în sensul de copiat fără a referi corect, 
moral şi legal sursa textului, ci şi într-un sens al ideii, al direcţiei de cercetare care poate influenţa 
cercetarea unui autor ţinând cont şi de cercetările anterioare similare ale altor autori. O lucrare este 
originală atunci când tratează un concept, domeniu, situaţie nouă sau existentă într-o manieră unică 
faţă de celelalte cercetări anterioare. 
Prezentele abordări ale identificării plagiatului cuprind evaluarea prin comparare a două sau 
mai multe documente. Gradul de similitudine este folosit ca evaluare cantitativă al asemănării 
dintre două documente pe baza unui sistem de metrici. În lucrarea [2], este propusă o clasificare a 
principalelor metrici folosite în detecţia plagiatului.  
În literatura de specialitate, există două strategii principale de abordare a identificării 
plagiatului [3]: 
• intrinsecă, care are scopul de a identifica pasaje plagiate prin examinarea numai a 
documentului supus analizei, concluzionând dacă părţi ale materialului sunt sau nu scrise 
de acelaşi autor, astfel de modele fiind prezentate în [3] şi [4]; 
• externă, în care se presupune evaluarea prin comparare a documentului supus analizei cu 
celelalte documente de referinţă existente în baza de materiale şi identificarea perechilor de 
documente asemănătoare; multiple studii analizează această problematică, precum: [5],  
[6], [7]. 
Tehnica de identificare intrinsecă a plagiatului foloseşte stilul de scriere al unui autor ca bază 
de comparare. Se alcătuieşte un şablon format din caracteristici precum: statistici asupra textului, 
caracteristici sintactice, părţi de vorbire, seturi de cuvinte folosite uzual sau caracteristici 
structurale ale textului. Setului de caracteristici i se ataşează o funcţie criteriu de evaluare a 
modificărilor survenite de-a lungul textului analizat. Dezavantajele metodei sunt evidenţiate în 
cazul lucrărilor scrise de mai mulţi autori. 
Revista Română de Informatică şi Automatică, vol. 25, nr. 3, 2015        http://www.rria.ici.ro 31
Pe de altă parte, abordarea externă a plagiatului aduce avantaje în sensul comparării 
documentului cu alte documente scrise de acelaşi autor, precum şi cu alte documente din acelaşi 
domeniu central. Dezavantajele sunt date de nivelul de complexitate exponenţial în relaţie cu 
dimensiunea bazei de comparare.  
2. Analiza stilometriei în plagiatul intrinsec 
Identificarea intrinsecă a plagiatului presupune recunoaşterea acelor pasaje din cadrul unui text 
care, din punct de vedere al stilului de scriere, sunt diferite de celelalte pasaje. Aceste pasaje sunt 
ulterior analizate în scopul verificării de plagiat. Dacă un document este redactat de un singur 
autor, se presupune că toate pasajele redactate de el sunt similare în funcţie de stilul unic de scriere. 
Folosind aceeaşi tehnică de comparare a stilului de scriere din cadrul fiecărui pasaj al unei 
lucrări scrise de mai mulţi autori, adăugând tehnici automate de clasificare nesupervizată de tip 
clusterizare, se pot grupa pasajele în funcţie de autorii lucrării. 
În cercetări precum cele elaborate în [8], [9], [5] şi [10] sunt tratate problemele şi metodele de 
integrare a plagiatului intrinsec făcând referire, de asemenea, la stilometrie, stilul de scriere al unui 
autor de-a lungul istoricului său de cercetare sau doar în cadrul unui document unitar. 
Etapa de preprocesare a textului în scopul extragerii bogăţiei vocabularului constă în separarea 
în cuvinte a textului sau fragmentului de text analizat, eliminând spaţiile, precum şi semnele de 
punctuaţie. O optimizare a prelucrării este dată şi de eliminarea cuvintelor de legătură, acestea fiind 
prezente în cadrul oricărui text redactat de diferiţi autori. Notând cu W, mulţimea cuvintelor 
rezultate din această etapă de preprocesare, W = {w1,w2,…,wi,…,wN}, se introduce în analiză şi 
ontologia lexicală WordNet pentru generarea mulţimii de concepte unice regăsită din mulţimea 
iniţială de cuvinte W în intersecţie cu conceptele WordNet, prin reducerea dublurilor şi crearea 
vectorului de apariţii a fiecărui concept regăsit, astfel: 
1 2
1 2
{ , ,..., ,... }
{ , ,..., ,...,
i nt
i nt
T t t t t
nap nap nap nap nap
⎧⎪
⎨
⎪⎩
=
=
 
unde: 
• T reprezintă mulţimea de concepte unice identificate din text şi regăsite în ontologia 
WordNet; 
• nap reprezintă mulţimea formată din numărul de apariţii al fiecărui concept din cadrul 
mulţimii T în cadrul documentului analizat. 
În timp ce majoritatea indicatorilor de măsurare a bogăţiei vocabularului folosit de autorul unei 
lucrări se referă la relaţia dintre numărul de cuvinte unice identificate într-un text analizat raportat 
la numărul total de cuvinte existente în acel text, aceste metrici nu ţin cont, în schimb, de 
componenta semantică existentă care derivă din acele cuvinte specifice extrase. De asemenea, 
metricile propuse şi extrase din literatura de specialitate nu evaluează evoluţia în timp a acestei 
caracteristici care este transpusă într-un procent foarte mare în evaluarea stilului de scriere al unei 
persoane. 
Pornind de la această problemă, este nevoie de propunerea unei metrici care să evalueze în 
acelaşi timp bogăţia vocabularului folosit în cadrul respectivului document analizat, precum şi în 
cadrul documentelor anterioare, dacă acestea există. Metrica foloseşte numărul de cuvinte găsite, 
conceptele identificate folosind ontologia lexicală WordNet printr-o procesare de extragere a 
rădăcinii cuvintelor, precum şi funcţiile de calcul a distanţelor dintre oricare două concepte din 
WordNet. 
Impactul folosirii acestei metrici este dat de latura semantică care este adăugată în cadrul 
mulţimii de cuvinte folosite într-un text analizat. Îmbogăţind această metrică cu analiza semantică 
se generează o caracteristică de stilometrie complexă, din punct de vedere local, cât şi din punct de 
vedere al evoluţiei în timp. 
 Revista Română de Informatică şi Automatică, vol. 25, nr. 3, 2015      http://www.rria.ici.ro 32
 
Astfel, IBSV, Indicatorul de Bogăţie Semantică al Vocabularului, este definit ca fiind egal cu: 
1
max( )nt ii nap d tIBSV
N
=
×
= ∑  
unde: 
• napi reprezintă numărul de apariţii ale termenului unic aflat pe poziţia i din mulţimea de 
termeni unici extraşi din documentul analizat; 
• nt reprezintă cardinalitatea mulţimii de termeni unici extraşi din documentul analizat; 
• dmax(ti) reprezintă distanţa maximă dintre termenul unic ti şi oricare alt termen unic extras 
din mulţimea de termeni, distanţă care este calculată folosind distanţele semantice definite 
în cadrul ontologiei lexicale WordNet; 
• N reprezintă cardinalitatea mulţimii cuvintelor, unice sau nu, extrase din documentul 
analizat rezultată în urma etapei de preprocesare a textului. 
Indicatorul, IBSV∈[0,1], iar o valoare a distanţelor dmax(ti)→0,∀i=1,nt  conduce la o valoare a 
indicatorului IBSV→ 0. Interpretarea dată de acest context constă într-un document care este format 
din cuvinte, posibil distincte sau nu, dar care se regăsesc în aceeaşi arie semantică din punct de 
vedere al distanţei semantice din cadrul ontologiei WordNet.  
Situaţia opusă, cea în care dmax(ti)→1,∀i=1,nt ,  transformă indicatorul propus în concordanţă 
cu indicatoarele existente în literatura de specialitate folosite pentru măsurarea bogăţiei 
vocabularului utilizat de un autor în cadrul unui text sau fragment de text. 
Tabelul 1 conţine exemple de rulare a metricii propuse în scopul evaluării iniţiale a rezultatelor 
obţinute. Pentru evaluarea distanţei dintre oricare două concepte din cadrul ontologiei WordNet 
este folosită metrica de tip Path Lenght, 1 2
1 2
1( , )
lg( , )PATH
d c c
c c
= , metrică care ia valori în intervalul 
[0,1]. De asemenea, este făcută o analiză comparată a metricii propuse cu metrica de tip Type – 
Token, metrică în format general acceptat de evaluare a bogăţiei vocabularului. 
 
Tabel 1 - Rulare metrică IBSV pe un set de testare în comparație cu metrica de tip Type - Token 
Fragment text analizat Vocabulary richness metrics are in depth analyzed in 
order to propose a new metric for evaluating the 
richness of the vocabulary used by authors of different 
documents by adding the semantic layer as a further 
characterization. 
Mulţime de cuvinte obţinute în 
urma preprocesării 
{Vocabulary, richness, metrics, are, in, depth, analyzed, 
in, order, to, propose, a, new, metric, for, evaluating, the, 
richness, of, the, vocabulary, used, by, authors, of, 
different, documents, by, adding, the, semantic, layer, as, 
a, further, characterization} 
Mulţime de cuvinte rezultată 
în urma eliminării cuvintelor 
de legătură 
{Vocabulary, richness, metrics, depth, analyzed, propose, 
new, metric, evaluating, richness, vocabulary, used, 
authors, different, documents, adding, semantic, layer, 
further, characterization} 
 
Mulţime de concepte WordNet 
extrase 
{Vocabulary, richness, metric, depth, analyze, propose, 
new, metric, evaluate, use, author, different, document, 
add, semantic, layer, further, characterization} 
Revista Română de Informatică şi Automatică, vol. 25, nr. 3, 2015        http://www.rria.ici.ro 33
Rezultat metrică Type - Token Type – Token = 20/36 = 0.55 
Rezultat metrică IBSV IBSV = 0.26 
Analiză comparată Metrica propusă, IBSV, ponderează rezultatul obţinut de 
metrica Type-Token în sensul de similitudine semantică. 
Chiar dacă reducând cuvintele identificate în text la 
concepte WordNet unice, valoarea raportului este de 0.55 
(55%), nu este luată în considerare componenta de 
apropiere semantică.  
În textul analizat, există concepte din WordNet diferite 
sau apropiate ca similitudine, cu o valoare a distanţei care 
tinde spre 0. Astfel, metrica IBSV exprimă în termeni mai 
realişti bogăţia vocabularului regăsit în cadrul unui 
document sau fragment de text analizat. 
3. Analiza evoluţiei în timp a stilometriei 
Extinzând analiza dintre bogăţia vocabularului şi distanţa semantică dintre concepte cu evoluţia 
în timp a acestei caracteristici orientate pe autor, se impune definirea trendului de evoluţie al 
acestui indicator. 
Contextul de analiză este dat de o mulţime iniţială formată din documente redactate de un autor 
specific pentru care se face analiza, urmând a se înregistra valorile metricii propuse IBSV la nivelul 
fiecărui document. Această mulţime este sortată cronologic, în scopul generării unei serii de timp. 
Notând cu D, mulţimea iniţială de documente analizate, unde D={D1,D2,…,Di,…Dn} şi nd 
reprezintă cardinalitatea acestei mulţimi, se calculează mulţimea formată din valorile metricii IBSV 
aplicată la nivelul fiecărui document. Se menţionează faptul că documentele din mulţimea D sunt 
sortate cronologic. Astfel, se obţine seria de timp IBSV={IBSV1, IBSV2,…,IBSVi,…IBSVnd}, având o 
cardinalitate egală cu mulţimea iniţială de cuvinte. 
Analiza îşi propune identificarea acelui trend pe care îl are valoarea indicatorului care măsoară 
bogăţia semantică a vocabularului folosit de autor pe parcursul seriei de timp analizată. În situaţia 
în care există mai multe documente redactate de autor pe parcursul aceluiaşi an, valoarea 
indicatorului IBSV pentru anul respectiv se calculează ca medie aritmetică a valorilor indicatorului 
IBSV  înregistrat în cadrul documentelor din ani egali. 
Pentru a evalua trendul pe care indicatorul îl are la nivel de autor, se defineşte seria de timp 
folosind trei metode de estimare a trendului: 
• metoda modificării medii absolute implică existenţa unei dependenţe liniare de forma unei 
progresii aritmetice, în care fiecare termen al seriei este format pornind de la termenul 
iniţial, termen prim din punct de vedere al timpului, prin adăugarea algebrică a unui decalaj 
multiplicat cu modificarea medie absolută; această metodă se pretează în contextul unei 
dependenţe liniare de gradul întâi; 
1 1 ( 1), 1,iIBSV IBSV t i ndΔ= + × − ∀ =  
• metoda indicelui mediu implică existenţa unei dependenţe exponenţiale de forma unei 
progresii geometrice, în care fiecare termen al seriei este format pornind de la termenul 
iniţial prin multiplicarea acestuia cu indicele mediu de dinamică exponenţial; această 
metodă se pretează unei dependenţe exponenţiale între indicatorul IBSV şi seria perioadelor 
de timp; 
1
2 1 )( , 1,
i
i IIBSV IBSV i nd
−×= ∀ =  
• metoda modelului liniar de regresie este singura metodă de tipul metodelor analitice 
propusă pentru analiză în exemplul de faţă şi implică estimarea unei ecuaţii de gradul întâi, 
estimare realizată pe baza metodei celor mai mici pătrate; forma trendului este dată de 
 Revista Română de Informatică şi Automatică, vol. 25, nr. 3, 2015      http://www.rria.ici.ro 34
formula: 
2 , 1,iIBSV i i ndα β= + × ∀ =  
Alegerea celei mai bune metode de aproximare a trendului pe care îl are indicatorul IBSV de-a 
lungul timpului implică compararea sumei pătratelor erorilor generate de cele trei metode de 
estimare propuse: 
2
1
*
1,3
( ) , 1,3
max
nd
j i ij
i
jj
S IBSV IBSV j
S S
=
=
⎧
⎪⎪
⎨
⎪
⎪⎩
= − ∀ =
=
∑
 
Pentru detalierea analizei propuse, sunt extrase valorile indicatorului IBSV pentru un autor pe 
parcursul unei perioade de 13 ani, nd=13. Valorile sunt date de seria: 
IBSV = {0.35; 0.37; 0.40; 0.29; 0.50; 0.45; 0.47; 0.39; 0.38; 0.47; 0.49; 0.50; 0,48} 
Figura 1 reprezintă graficul evoluţiei indicatorului IBSV pe parcursul celor 13 ani. 
 
 
Figura 1. Graficul evoluţiei indicatorului IBSV 
O analiză preliminară a graficului rezultat indică o evoluţie crescătoare a valorii indicatorului 
IBSV, generând o interpretare la nivelul dezvoltării utilizării vocabularului printr-o creştere a 
bogăţiei sale la nivel semantic de analiză. 
Pentru a putea previziona evoluţia pe următoarea perioadă de cercetare, se impune rularea celor 
trei metode de extragere a trendului. 
Sumarizând valorile obţinute în analizele făcute, tabelul 2 conţine suma pătratelor erorilor 
alături de ecuaţia obţinută pentru estimarea trendului indicatorului IBSV pentru cele trei metode  
de estimare. 
Tabel 2. Suma pătratelor erorilor şi ecuaţiile trendului estimat pentru  
cele trei metode de estimare propuse 
Metodă estimare Suma pătratelor 
erorilor 
Ecuaţie trend estimat 
Metoda modificării medii 
absolute 
S1 = 0.07  1 0.35 0.01 ( 1)i tIBSV = + × −  
Metoda indicelui mediu  S2 = 0.15 12 0.35 (1.02)
i
iIBSV
−= ×  
Metoda regresiei liniare S3 = 0.03 3 0.34 0.011i iIBSV = + ×  
Cum pentru metoda folosind regresia liniară s-a obţinut cea mai mică valoare a însumării 
pătratelor erorilor, se alege ca ecuaţie de estimare a trendului ecuaţia  
3 0.34 0.011i iIBSV = + × . 
Revista Română de Informatică şi Automatică, vol. 25, nr. 3, 2015        http://www.rria.ici.ro 35
Figura 2 conţine graficul trendului estimat în cadrul cercetării folosind regresia liniară. Se 
observă o evoluţie crescătoare a trendului, cu 0.011 puncte procentuale de la o perioadă de timp la 
alta. Interpretarea este dată de o extindere a ariei de folosire a conceptelor extrase din cadrul 
documentelor redactate de autor.  
 
Figura 2. Graficul evoluţiei trendului indicatorului IBSV folosind regresia liniară 
Pragul minimal al nivelului de originalitate în contextul analizei semantice este de 34%, 
observându-se o creştere liniară de 1.1% la nivelul evoluţiei de la un an la altul. Aproximarea 
trendului indică o direcţie de cercetare extinsă de-a lungul perioadei de timp analizate, generând 
astfel o valoare cu un ritm crescător în cazul metricii propuse. 
4. Concluzii  
Metrica propusă, pornind de la metricile de tip Concept unic – Cuvinte şi ponderată cu 
distanţele semantice extrase pe baza ontologiei WordNet adaugă, pe lângă transformarea din 
cuvinte în concepte WordNet, şi distanţele semantice maximale dintre cuvinte, generând o 
componentă semantică neintrodusă în cercetările privind evaluarea, măsurarea şi interpretarea 
bogăţiei vocabularului folosit de un autor în cadrul unui text sau fragment de text redactat în limba 
engleză. 
Avantajele aduse de prezenta metodă propusă constau în faptul că metrica de evaluare a 
bogăţiei vocabularului nu depinde de domeniile care sunt tratate în documentele analizate, ci doar 
de distanţele semantice dintre conceptele unice identificate în cadrul documentelor respective. 
Adăugând şi componenta timp în analiză, se întrevede o posibilă estimare a viitoarelor lucrări 
redactate de autori despre care se cunosc lucrări redactate anterior din punct de vedere al timpului. 
* * * 
Această lucrare a beneficiat de suport financiar prin proiectul “Rute de excelenţă academică în 
cercetarea doctorală şi post-doctorală – READ” cofinanţat din Fondul Social European, prin 
Programul Operaţional Sectorial Dezvoltarea Resurselor Umane 2007-2013, contract nr. 
POSDRU/159/1.5/S/137926. 
 
BIBLIOGRAFIE 
1. CEDENO, A. B.; VILA, M.; MARTI M. A.; ROSSO, P.: Plagiarism Meets Paraphrasing: 
Insights for the Next Generation in Automatic Plagiarism Detection, Computational 
Linguistics, 39(4), pp. 917-947. 
2. LANCASTER, T.; CULWIN, F.: Classifications of Plagiarism Detection Engines, Available 
at: http://www-new2.heacademy.ac.uk/assets/documents/subjects/ics/may2005_ 
vol.4_1_classification_plagiarism_detection_engines.pdf   
 Revista Română de Informatică şi Automatică, vol. 25, nr. 3, 2015      http://www.rria.ici.ro 36
3. OBERREUTER, G.; L’HUILLER, G.; RIOS, S. A.; VELASQUEZ J. D.: Approaches for 
Intrinsic and External Plagiarism Detection, Notebook for PAN at CLEF, Available at: 
http://ceur-ws.org/Vol-1177/CLEF2011wn-PAN-OberreuterEt2011.pdf 
4. STAMATATOS, E.; KOPPEL, M.:. Plagiarism and authorship analysis: introduction to the 
special issue, Lang Resources & Evaluation, 45(1), 2011, pp. 1-4. 
5. CARNAHAN, N.; HUDERLE, M.; JONES, N.; STEPHAN, C.; TRAN, T.; WOOD-
DOUGHTY Z.: Plagiarism Detection, 2014. Available at: 
http://www.cs.carleton.edu/cs_comps/1314/dlibenno/final-results/plagcomps.pdf 
6. ALZAHRANI, S. M.; SALIM, N.; ABRAHAM, A.: Understanding Plagiarism Linguistic 
Patterns, Textual Features and Detection Methods, IEEE Transaction on Systems, Man and 
Cybernetics – Part C: Applications and Reviews, 42(2), 2012, pp. 133-149. 
7. SALUNKHE, S. D.; GAWALI, S. Z.: A Plagiarism Detection Mechanism using 
Reinforcement Learning, International Journal of Advance Research in Computer Science and 
Management Studies, 1(6), 2013, pp. 125-129. 
8. EISSEN, S. M.; STEIN, B.; KULIG, M.: Plagiarism Detection Without Reference 
Collections, Advances in Data Analysis Studies in Classification, Data Analysis and 
Knowledge Organization, 2007, pp. 359-366. 
9. STEIN, B.; LIPKA, N.; PRETTENHOFER, P.: Intrinsic plagiarism analysis, Language 
Resources & Evaluation, 45(1), 2010, pp. 63-82. 
10. SEDDING, J.; KAZAKOV, D.: WordNet-based Text Document Clustering, ROMAND 2004, 
Workshop on Robust Methods in Analysis of Natural Language Data, Geneva, August, 2004, 
pp. 104-113. 
11. OSICEANU, M-E.: Consideraţii privind drepturile de proprietate intelectuală în ştiinţă, 
tehnică şi artă sau între creaţie şi plagiat, Available at: 
http://api.ning.com/files/uPa7BpseSwF6lqvQmgiaPdijUqzZEL9nHLQzkOJht94wzdjkfubWxs
5cGMbkITg3agVjj0s2dOhxhjn88Hy*72*M4OH2MIVb/Osiceanu_MEConsideraiiprivinddrept
uriledeproprietateintelectuala_final.pdf 
