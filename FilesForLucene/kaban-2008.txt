Yapay Bağışıklık Sistemleri ile Türkçe Metinlerde Tür ve Yazar 
Tanıma 
Genre and Author Detection in Turkish Texts Using Artificial Immune 
Recognition Systems 
Zafer Kaban,Banu Diri 
Bilgisayar Mühendisliği Bölümü 
Yıldız Teknik Üniversitesi, İstanbul 
zafer.kaban@argela.com.tr, banu@yildiz.edu.tr 
 
 
 
Özetçe 
Bu çalışma [1]’de bahsedilmiş olan bir dokümanın farklı 
şekilde ifade edilmesi yöntemi kullanılarak, Yapay Bağışıklık 
Sistemlerinin bir metnin türünü ve yazarını tanımadaki 
başarısını araştırmak amacıyla yapılmıştır. Günümüzde 
yapılan metin sınıflandırma sistemlerinin bir çoğu, kelime kök 
ya da gövdelerini özellik olarak alan Bag of Words (Kelime 
Torbası) modeli ile yapılmaktadır. Bu durum hem özellik 
sayısını hem de sınıflandırma süresini arttırmaktadır. Bu 
çalışmada, Yıldız ve arkadaşları tarafından geliştirilen ve YTU 
yöntemi adını verdiğimiz metot kullanılarak, metinlerde geçen 
kelime gövdelerine bir ağırlıklandırma algoritması 
uygulanarak özelliklerin sayısı sınıf sayısına indirilmekte ve 
bu sayede hem sınıflandırma süresi hem de başarısı arttırılmış 
olmaktadır. Bu yöntem ile test ettiğimiz Yapay Bağışıklık 
Sistemi algoritmaları olan YBS1, YBS2, YBS2Parallel tür ve 
yazar tanımada alınan başarı sonuçlarının yükselmesini 
sağlamıştır. 
Makalenin deneysel sonuçlar bölümünde tür ve yazar 
tanıma çalışmalarında çok sık kullanılan Naive Bayes (NB), 
Destek Vektör Makinesi (DVM), Rasgele Orman (RO) ve K-
En Yakın Komşuluk (K-EK) sınıflandırıcılarından alınan 
sonuçlar, Yapay Bağışıklık Sistemi algoritmalarından elde 
edilen sonuçlar ile karşılaştırmalı olarak verilmiştir. Özellikle 
tür tanımada YBS2Parallel sınıflandırıcısı %99,6’lık başarı 
oranı ile K-En Yakın Komşuluk ve Rastgele Orman’la birlikte 
en yüksek başarı oranını vermektedir. Bu da bu yöntem 
kullanılarak Yapay Bağışıklık Sistemi algoritmalarının tür 
tanımada kullanılabileceğini göstermektedir. 
 
Abstract 
This study is made for investigating the performance of 
Artificial Immune Recognition Systems on genre and author 
detection by using method referenced as [1] based on 
representation of a document in a different scheme. Most of 
the studies done nowadays depend on Bag of Words model 
which takes the roots or the stems of the words as features. 
This situation both increases the number of features and the 
classification time. In this study, the method we named as 
YTU is used which applies a weighting algorithm on word 
stems and decreases the number of features to the number of 
classes resulting in lower classification time and better 
performance. Artificial Immune Recognition algorithms 
AIRS1, AIRS2, AIRS2Parallel which we tested by this 
method increased the performance in genre and author 
detection. 
In the experimental results section of the paper the 
comparison of the classification performance of mostly used 
classifiers on author and genre detection Naive Bayes (NB), 
Support Vector Machine (SVM), Random Forest (RF), K-
Nearest Neighbourhood (K-NN) and the Artificial Immune 
Systems algorithms are presented. Especially in genre 
detection AIRS2Parallel classifier gives the highest 
performance of 99,6% with Random Forest and K-Nearest 
Neighbourhood. This shows that Artificial Immune 
Recognition algorithms can be used in genre detection. 
1. Giriş 
Günümüzde bir çok bilgi kaynağı, elektronik ortamda 
yapılandırılmamış metin belgeleri şeklinde tutulmaktadır. Bu 
durum kullanıcıların aradıklarını bulabilmeleri için, sayısı 
hızla artan dokümanlar arasından dokümanları araştırma, 
analiz etme, gruplandırma uğraşlarını ortaya koymalarını 
gerektirmektedir. Bu duruma çözüm bulmak amacıyla 
otomatik olarak dokümanları önceden belirlenmiş sınıflara 
ayrıştıran sistemler geliştirilmektedir. Son zamanlarda Destek 
Vektör Makinesi, Naive Bayes, K-En Yakın Komşuluk gibi 
bir çok makine öğrenmesi yöntemi metin sınıflandırma 
çalışmalarında kullanılmıştır. Yapay Bağışıklık Sistemleri ise 
metin sınıflandırma çalışmalarında daha önce denenmemiş bir 
yöntemdir ve yapılan denemelerde uygun özellik vektörleri 
kullanıldığında, özellikle tür tanıma sistemlerinde başarılı 
sonuçlar vereceğini göstermiştir. 
Doküman sınıflandırma çalışmalarında bugüne kadar 
çeşitli özellikler kullanılmıştır. Burrows [2] kelime 
zenginliğine dayalı özellikleri, Stamatatos ve arkadaşları [3] 
sözdizimsel stil özelliklerinin çeşitli kombinasyonlarını, 
Fürnkranz [4] n-gramları, Tan ve arkadaşları [5] 2-gramları 
kullanmış, Çatal ve arkadaşları [6] n-gramları geliştirerek 
NECL adını verdikleri bir sistem geliştirmişlerdir. Amasyalı 
ve Diri [7] n-gramları kullanarak tür, yazar ve cinsiyet 
belirleme üzerine çalışmışlardır. Morton [8] cümle 
uzunluklarını, Brainerd [9] ortalama hece sayısını, Holmes 
[10] kullanılan kelime sayısı ve doküman uzunluğunu, Yıldız 
ve arkadaşları [1] ise YTU adını verdikleri kelimelerin 
ağırlıklandırılmasına dayalı kendi geliştirdikleri bir yöntemi 
tür tanıma uygulamasında kullanmıştır. 
Çalışmanın ikinci bölümünde sınıflandırma yöntemleri, 
üçüncü bölümde uygulanan sistemin yapısı, dördüncü ve 
978-1-4244-1999-9/08/$25.00 ©2008 IEEE
Authorized licensed use limited to: Agean University. Downloaded on October 16, 2008 at 12:43 from IEEE Xplore.  Restrictions apply.
beşinci bölümlerde sırasıyla deneysel sonuçlar ve sonuç yer 
almaktadır. 
2. Sınıflandırma Yöntemleri 
Bu çalışmada, yazarı ve türü bilinmeyen bir dokümanın hangi 
sınıfa ait olduğunun bulunmasında makine öğrenmesi 
yöntemlerinden Naïve Bayes, Destek Vektör Makinesi, K-En 
Yakın Komşuluk ve Rasgele Orman seçilmiştir. Adı geçen bu 
sınıflandırma algoritmaları ve Yapay Bağışıklık Sistemine 
(Artificial Immune System) ait algoritmalar WEKA ortamında 
gerçekleştirilmiştir [11]. 
Naïve Bayes (NB) Klasik Naïve Bayes algoritması genelde 
kelimelerin ve sınıfların birleşik olasılıkları ile bir dokümanın 
sınıfının belirlenmesinde kullanılır. Bizim çalışmamızda ise 
özellikler kelimelerin frekansları değildir ve sürekli 
dağılımlara sahip olduklarından klasik Naïve Bayes yerine 
George’un [12] çalışmasında önerilen Naïve Bayes versiyonu 
kullanılmıştır. 
Destek Vektör Makinesi (DVM) Sınıfları birbirinden ayıran 
marjini en büyük, doğrusal bir ayırt edici fonksiyon 
bulunmasını amaçlar. Doğrusal olarak ayrılamayan örnekler 
için örnekler, doğrusal olarak ayrılabildikleri daha yüksek 
boyutlu başka bir uzaya taşınır ve sınıflandırma o uzayda 
yapılır.
Rasgele Orman (RO) Breiman tek bir karar ağacı üretmek 
yerine her biri farklı eğitim kümeleriyle eğitilen çok sayıda, 
çok değişkenli ağacın kararlarının birleştirilmesini önermiştir. 
Farklı eğitim kümeleri önyükleme (bootstrap) ve rasgele 
özellik seçimi ile orijinal eğitim setinden oluşturulur. Çok 
değişkenli karar ağaçları CART [13] algoritmasıyla elde edilir. 
Önce her karar ağacı kendi kararını verir, karar ormanı 
içerisinde maksimum oyu olan sınıf son karar olarak kabul 
edilir ve gelen test verisi o sınıfa dahil edilir. 
K-En Yakın Komşuluk (K-EK) Sınıfı bulunacak olan 
verinin özellik vektörü değerine en yakın olan k adet özellik 
vektörlerinin bulunması prensibine dayanır. En yakın özellik 
vektörleri bulunurken Euclidean mesafesi kullanılmıştır. 
Bulunan bu k adet vektör en fazla hangi sınıfa ait ise, o sınıf 
etiketi sınıflandırılacak olan verinin sınıfı olarak belirlenir. 
Yapay Bağışıklık Sistemleri (YBS) Her canlı kendisini dış 
tehditlerden koruyacak bir savunma yeteneğine sahiptir. 
Omurgalı bağışıklık sistemleri vücutlarına yayılmış molekül, 
hücre ve organlardan oluşmaktadır. Bağışıklık sistemini 
kontrol eden merkezi bir organ yoktur. Bağışıklık sisteminin 
temel görevi hatalı davranış sergileyen hücreler (kanser ve 
tümör) ile hastalığa sebebiyet veren dış öğeleri (virüs ve 
bakteriler) tanıyarak vücudu bunlara karşı korumaktır. 
Bağışıklık sistemi tarafından tanınan her öğeye antijen 
denmektedir. Vücuda ait ve zararsız olan hücrelere self, 
hastalığa sebebiyet veren öğelere ise non-self denmektedir. 
Antijen tanıma, bağışıklık sisteminin karşı bir cevap 
başlatabilmesi için bir ön gereksinimdir. Tanıma sırasında 
önce hücre reseptörü belirli bir yakınlık (afinite) ile antijeni 
tanır. Eğer afinite bir eşik değerinden fazlaysa, bağışıklık 
sistemi aktive edilir. Antijenin yapısı, tanıma hücresinin türü 
ve tanıma bölgesi de antijen ve hücre arasındaki etkileşimin 
sonucunu belirleyen etkenlerdir [14]. Bu özellikleriyle YBS, 
örüntü tanıma, hesapsal güvenlik, anomali tespiti, 
optimizasyon, makine öğrenmesi, robotik, hata teşhisi gibi 
alanlarda ve bunların alt dallarında; ayrıca ekoloji, üretim 
sistemleri, akıllı evler, açık web sunucu koordinasyonu, 
protein yapısı tahmini gibi alanlarda başarıyla kullanılmış ve 
etkili sonuçlar alınmıştır (de Castro ve Timmis, 2002) [15]. Bu 
çalışmada da Türkçe dokümanlar üzerinde yazar ve tür 
tanımada da Yapay Bağışıklık sistemlerinin kullanılabileceğini 
gösterdik. Yapay bağışıklık sistemlerinin genellikle uygulanan 
algoritmaları negatif ve pozitif seçim algoritmaları, klonal 
seçim algoritması ve bağışık ağ modelleridir. 
Korelasyon Tabanlı Özellik Seçici (Correlation-based 
Feature Selection-CFS) CFS, Weka içerisinde yer alan 
özellik seçici metotlardan biridir. Diğer özelliklerle düşük 
korelasyonlu, sınıf değişkeni ile yüksek korelasyonlu olan 
özellikleri seçer. 
3. Sınıflandırma Sisteminin Yapısı 
Sınıflandırma işlemi için ilk önce metinlerde geçen 
kelimelerin gövdeleri Zemberek [16] adlı açık kaynak kodlu 
kütüphane kullanılarak çıkarılmıştır. Çözümleyici modül 
yardımıyla bulunan gövdelerin her sınıfta kaç kez geçtiği ve 
sınıf içerisinde kaç farklı dokümanda bulunduğu bilgisi Trie 
ağaç yapısında tutulur. Bu yapı bilgiye erişimde kolaylık 
sağlamakta ve aynı zamanda hızı arttırmaktadır. Her 
dokümana ait çıkarılan özelliklerle birlikte sınıf sayısı kadar 
özellik içeren bir özellik vektörü elde edilir. Şekil-1’de 
sınıflandırma sisteminin yapısı gösterilmiştir. 
 
 
Şekil 1: Sınıflandırma Sisteminin Yapısı 
3.1. Veri Seti 
Bu çalışmada veri seti olarak Hürriyet (www.hurriyet.com.tr), 
Milliyet (www.milliyet.com.tr) ve Sabah (www.sabah.com.tr) 
gazetelerinin internet sitelerinden alınan 18 farklı köşe 
yazarına ait makaleler kullanılmıştır. Bu on sekiz yazarın 4’ü 
kadın, 14’ü erkek olup, her yazara ait 35 doküman alınmıştır. 
Tür belirlemede spor, ekonomi, politika, sağlık ve popüler 
olmak üzere beş farklı sınıf seçilmiş ve her sınıf için 50 
doküman alınmıştır. Sınıflandırma işleminde on kat çapraz 
geçerlilik (10-fold cross validation) kullanılarak sonuç 
alınmıştır. 
3.2. Kelime Gövdelerinin Bulunması 
Türkçe sondan eklemeli bir dil olup, kelimenin köklerine 
yapım ekleri eklenerek yeni kelime gövdeleri, çekim ekleri 
eklenerek de anlamı değişmeyen çok farklı kelimeler elde 
edebiliriz. Bu çalışmada kelimelerin kendileri değil kelime 
gövdeleri kullanılmıştır. Böylece eklerden doğan kelime 
farklılıkları ortadan kaldırılarak, frekansı bulunacak kelime 
sayısı azaltılmıştır. Bu çalışmada Doğal Dil İşleme 
kütüphanesi olan açık kaynak kodlu Zemberek [15] 
kullanılarak kelimeler çözümlenmiş ve kökleri bulunmuştur. 
Authorized licensed use limited to: Agean University. Downloaded on October 16, 2008 at 12:43 from IEEE Xplore.  Restrictions apply.
3.3. Kelime Frekanslarının Bulunması ve Trie Ağacı 
Kelime gövdelerinin dokümanlarda bulunma sıklıkları ve kaç 
farklı dokümanda geçtiği bilgisi Trie ağaç yapısı kullanılarak 
elde edilmiştir. Trie, İngilizce retrieval kelimesinden gelmekte 
olup, ön ek ağaç olarak da adlandırılmaktadır. Trie ağacı, 
düğümlerinde kelimelerin harflerini sıralı bir şekilde tutar ve 
kelimelerin son harfini tutan düğümlerde de o kelimenin 
kullanım frekansı yer alır. Ağaca yeni bir kelime eklerken 
ağaçta harf harf gezilerek kelimenin son harfine kadar 
ilerlenir. Eğer kelimenin son harfi bir düğüme karşılık 
geliyorsa, bu düğümün bilgisi güncellenir, eğer gelinmiyor ise 
ağaca yeni bir düğüm eklenir ve başlangıç değeri verilir. 
Ağaca kelime eklemek ve aramak bu yöntem ile çok hızlı bir 
şekilde gerçekleştirilir. Kelimenin arama karmaşıklığı, aranan 
kelimenin uzunluğu ile orantılıdır. 
3.4. Özellik Vektörünün Oluşturulması 
Günümüzde yapılan bir çok metin sınıflandırma sistemi tüm 
dokümanlarda geçen kelime kök ya da gövdelerini özellik 
olarak alan Bag of Words (Kelime Torbası) modeli ile 
gerçekleştirilmektedir. Bu durum hem özellik sayısını hem de 
sınıflandırma süresini arttırmaktadır. Bazı kelimeler sadece 
birkaç metinde geçerken bazıları her dokümanda yer 
almaktadır. Bu kelimelerin ayırt edici bir özelliği 
olmadığından, metnin sınıfına olan etkisini azaltmak için 
Eşitlik 1’deki ağırlıklandırma kullanılmaktadır. 
wi = log(tfi + 0.5) * log(D/df)   (1) 
D = Toplam metin sayısı 
df = Kelimenin geçtiği metin sayısı 
tfi = Kelimenin i. sınıfta geçtiği metin sayısı 
wi = Kelimenin i. sınıfa göre ağırlığı 
Önerdiğimiz özellik vektörünün boyutu, sınıf sayısına eşit 
olup, doküman içerisinde yer alan her kelime gövdesinin 
bütün sınıflar içerisindeki kullanım frekansları çıkarılıp, sınıf 
genelinde toplamları alındığında, her metnin 
ağırlıklandırılması gerçekleştirilmiş olur. Sonuç olarak yazar 
tanımada her doküman dosyası 18 boyutlu, tür tanımda ise 5 
boyutlu özellik vektörü ile ifade edilir. 
Elimizde iki sınıfa ait sekiz adet doküman (di), üç adet 
kelime (kj) ve kelimelerin, doküman ve sınıflara göre dağılımı 
Tablo 1’deki gibi verilmiş olsun. 
Tablo 1:  Örnek veri seti 
 Sınıf 1 Sınıf 2 
  d1 d2 d3 d4 d5 d6 d7 d8 
k1 1 0 2 1 1 1 0 0 
k2 1 0 1 0 2 1 0 1 
k3 1 0 0 2 0 0 0 0 
YTU yöntemini kullanarak her dokümanı farklı kelime sayısı 
yerine, sınıf sayısı kadar bir özellik vektörü ile ifade edebiliriz. 
Örneğin d1 dokümanı ifade etmek için kullandığımız özellik 
vektörünün değerleri sırasıyla 0.6058 ve 0.3941’dir. 
k1 kelimesi: sınıf 1 için w1=0.1333, sınıf 2 için w2=0.0812 
k2 kelimesi: sınıf 1 için w1=0.0812, sınıf 2 için w2=0.1333 
k3 kelimesi: sınıf 1 için w1=0.1966, sınıf 2 için w2=0.053 
w1’ler toplamı 0.4111, w2’ler toplamı 0.2675 olup iki sınıf 
toplamı 0.6786’dır. Buna göre d1’in ilk özellik değeri 
0.4111/0.6786, ikinci özellik değeri de 0.2675/0.6786’dır. 
4. Deneysel Sonuçlar 
Çalışmanın deneysel sonuçlarını alırken, dokümanlarda üç 
veya daha az sayıda geçen kelime gövdeleri değerlendirmeye 
katılmamıştır. Çünkü bu kelimelerin aynı sınıftaki 
dokümanlarda geçme olasılıklarının çok düşük olacağı 
düşünülmüştür. 
YTU yöntemini kullanarak, dokümanları içerisinde geçen 
farklı kelime sayısı kadar bir boyutla ifade etmek yerine, sınıf 
sayısı kadar bir boyut ile göstermek, sınıflandırma başarısını 
arttırmaktadır. Kısaca kelimelerin dokümanlardaki ağırlıkları 
yerine, sınıflardaki ağırlıkları kullanılmış ve dokümanda geçen 
kelimelerin sınıf ağırlıkları toplanarak metnin yeni özellik 
vektörü oluşturulmuştur. 
Tablo 2 tür ve Tablo 3 yazar tanımada eşitlik 1’deki 
ağırlıklandırma yöntemi kullanılarak sırasıyla tüm kelime 
gövdelerine (tür tanımada 5873, yazar tanımada 8488 farklı 
kök) göre, daha sonra özellik azaltarak (tür tanımada 74, yazar 
tanımada 66 farklı kök) ve son aşamada da YTU yöntemi 
kullanılarak klasik makine öğrenmesi metotlarından Destek 
Vektör Makinesi, Naive Bayes, K-En Yakın Komşuluk (k=1 
ve k=3 için) ile Yapay Bağışıklık Sistemi algoritmalarının 
(YBS1, YBS2 ve YBS2Paralel) sınıflandırmadaki başarı 
sonuçları karşılaştırmalı olarak verilmiştir. 
Tablo 2 tür tanımada görüldüğü gibi tüm gövdeler özellik 
olarak alındığında çoğu sınıflandırıcının başarısı oldukça 
düşük çıkmaktadır. Aynı özellik vektörüne, özellik azaltma 
yöntemi uygulanarak elde edilen yeni özellik vektörü ile 
sınıflandırma yapıldığında başarının yükseldiği izlenmektedir. 
Metinlerin farklı şekilde ifade edilip, sınıf sayısı kadar özelliğe 
sahip olunan YTU ile sınıflandırma yapıldığında ise bütün 
sınıflandırma algoritmalarından yüksek performanslar 
alınmıştır. Özellikle Yapay Bağışıklık Sistemi algoritmalarının 
sınıflandırma başarılarındaki artışlar göze çarpmaktadır. En 
yüksek başarıyı %99.6 ile YBS2, RO ve K-EK sınıflandırıcısı 
vermiştir. 
Tablo 2: Tür Tanıma için Başarı Oranları (%) 
(w=0 tüm kök değerleri, w=0CFS özellik azaltılmış, w=1 YTU 
yöntemi) 
w K-EK 
(k=1) 
K-EK 
(k=3) 
NB RO DVM 
0 54.4 50.0 80.8 76.0 96.4 
0CFS 85.2 84 93.6 86.4 94 
1 99.6 99.6 98.8 99.6 98.8 
 YBS1 YBS2 YPSP 
0 - 24.4 40.8 
0CFS 60.4 58.4 61.6 
1 99.2 99.6 99.2 
Yine Tablo 3’ te görüldüğü gibi yazar tanımada da, YTU 
yöntemi tüm algoritmalarda özellikle de Yapay Bağışıklık 
Sistemi algoritmalarında sınıflandırma başarısında artış 
sağlamıştır. Ancak en yüksek başarı %99.20 ile DVM’den 
alınmıştır. Yapay Bağışıklık Sistemi algoritmalarından YBSP 
%98.25’ik bir başarı elde etmiştir. DVM ile arasında yaklaşık 
%1’lik bir fark vardır. 
Tablo 4’de tür tanımada 250 adet dokümanın birbirlerine göre 
sınıflandırma doğrulukları Hata Matrisi (confusion matrix) ile 
gösterilmiştir. Bu sonuçlar dokümanların Eşitlik 1’le ifade 
edilip, YBS2P yöntemi ile sınıflandırıldığında alınmış olan 
değerlerdir. 
Authorized licensed use limited to: Agean University. Downloaded on October 16, 2008 at 12:43 from IEEE Xplore.  Restrictions apply.
 
 
Tablo 3 Yazar Tanıma için Başarı Oranları (%) 
(w=0 tüm kök değerleri, w=0CFS özellik azaltılmış, w=1 YTU 
yöntemi) 
w K-EK 
(k=1) 
K-EK 
(k=3) 
NB RO DVM 
0 9.21 17.46 54.6 - 90.48 
0CFS 53.02 53.65 69.37 53.65 72.70 
1 98.89 98.57 92.70 93.49 99.20 
 YBS1 YBS2 YBSP 
0 NA 10.32 16.83 
0CFS 26.83 34.13 34.13 
1 95.87 95.56 98.25 
Tablo 4: Tür Tanıma için Hata Matrisi 
 Tahmin Edilen Tür 
Gerçek 
Tür Ekonomi Popüler 
Sağlı
k Siyaset Spor Hata 
Ekonomi 49 1 0 0 0 0.02 
Popüler 0 50 0 0 0 0 
Sağlık 0 0 50 0 0 0 
Siyaset 0 1 0 49 0 0.02 
Spor 0 0 0 0 50 0 
Ortalama: 0.008 
Tür tanımada Yapay Bağışıklık Sistemi algoritmalarından 
YBSP sınıflandırmada en iyi sonucu vermiştir. Ekonomi ve 
siyaset içerikli dokümanları yüzde iki hata ile sınıflandırmıştır. 
Bu iki türde hatalı sınıflandırılan doküman popüler olarak 
etiketlenmiştir. Metnin yazıldığı dönem ekonomi veya siyaset 
alanında konuşulan bir konunun, herkes tarafından tartışılan 
bir platforma taşınması durumunda ekonomi ve siyaset 
sınıfına ait metinlerde geçen kelimelerin, popüler sınıfında da 
geçiyor olmasına neden olduğundan hatalı sınıflandırma 
yapılmıştır. Sistemin ortalama hatası Tablo 4’de gösterildiği 
gibi yüzde 0.8’dir. 
5. Sonuçlar 
Bu çalışmada, yazarı bilinmeyen bir dokümanın önceden 
belirlenmiş 18 farklı yazar içerisinden hangisine ve türü 
bilinmeyen bir dokümanın, 5 sınıf içerisinden hangisine ait 
olabileceği sorusunun cevabı aranmıştır. Kelimelerin 
metinlerdeki ağırlıklarının yerine, sınıflardaki ağırlıkları 
kullanılmış ve metinde geçen kelimelerin sınıf ağırlıkları 
toplamı alınarak doküman için yeni bir özellik vektörü 
oluşturulmuştur. Bu özellik vektörleri kullanılarak K-En 
Yakın Komşuluk, Naïve Bayes, Rasgele Orman, Destek 
Vektör Makinesi gibi makine öğrenmesi yöntemleri ile birlikte 
Yapay Bağışıklık Sistemleri kullanılarak 10’lu çapraz 
geçerlilik ile sınıflandırma yaptığımızda oldukça başarılı 
sonuçlar elde edilmiştir. 
Tablo 2 ve Tablo 3’te görüldüğü gibi YTU yöntemi 
kullanılarak kelime gövdelerinin ağırlıklandırılmasından elde 
edilen özelliklerin kullanılması, özellikle Yapay Bağışıklık 
Sistemi sınıflandırıcılarında başarının artmasını sağlamıştır. 
Özellikle tür tanımada YBS2Parallel sınıflandırıcısından 
%99,6’lık başarı elde edilmiştir. 
Bu çalışma her ne kadar Türkçe için yapılsa da dilden 
bağımsız olup, farklı diller içinde kullanılabilir. 
6. Kaynakça 
[1] Yıldız, H. K., Gençtav, M., Usta N., Diri, B. ve Amasyalı 
,M.F., “Metin Sınıflandırmada Yeni Özellik Çıkarımı”, 
IEEE SIU 2007 15. Sinyal İşleme, İletişim ve 
Uygulamaları Kurultayı, 2007. 
[2] Burrows, J. F., “Not unless you ask nicely: the 
interpretative nexus between analysis and information”, 
Literary Linguist Compu,t 7:91-109, 1992. 
[3] Stamatatos, E., Fakotakis, N. ve Kokkinakis, G., 
“Automatic Text Categorization in Terms of Genre and 
Author”, Computational Linguistics, pp.471-495, 2000. 
[4] Fürnkranz, J., “A Study using n-gram Features for Text 
Categorization”, Austrian Research Institute for Artifical 
Intelligence, 1998. 
[5] Tan, C. M., Wang, Y. F. ve Lee C. D., “The Use of Bi-
grams to Enhance” Journal Information Processing and 
Management, Vol:30 No:4 pp.529-546, 2002. 
[6] Çatal, Ç., Erbakırcı, K. ve Erenler, Y., “Computer-based 
Authorship Attribution for Turkish Documents”, Turkish 
Symposium on Artificial Intelligence and Neural 
Networks, 2003. 
[7] Amasyalı, M. F., Diri, B., “Automatic Written Turkish 
Text Categorization in Terms of Author, Genre and 
Gender”, 11th International Conf. on App. of Natural 
Language to Information Systems, Austria, 2006. 
[8] Morton, A. Q., “The Authorship of Greek Prose “, 
Journal of the Royal Statistical Society, Series A, 1965. 
[9] Brainerd, B., “Weighting Evidence in Language and 
Literature: A Statistical Approach”, University of Toronto 
Pres, 1974. 
[10] Holmes, D. I., “Authorship Attribution”, Comput 
Humanities, 28:87-106, 1994. 
[11] www.cs.waikato.ac.nz/ml/weka/ 
[12] George, H., “Estimating Continuous Distributions in 
Bayesian Classifiers”. Proceedings of the Eleventh 
Conference on Uncertainty in Artificial Intelligence, pp. 
338-345. Morgan Kaufmann, San Mateo, 1995. 
[13] Breiman, L., “Random forests–random features”, 
Technical Report 567, Department of Statistics, 
University of California, Berkeley, 1999. 
[14] Forrest, S., Perelson, A., Allen, L., “Self-Nonself 
Discrimination in a Computer ”, Proceedings of the IEEE 
Symp. on Research in Security and Privacy, 1994. 
[15] Alataş, B., Akın, E.,”Yapay Zekada Yeni Bir Alan: 
Yapay Bağışıklık Sistemleri”, YA/EM'2004-Yöneylem 
Araştırması/Endüstri Müh.-XXIV Ulusal Kongresi 
[16] http://code.google.com/p/zemberek/ 
Authorized licensed use limited to: Agean University. Downloaded on October 16, 2008 at 12:43 from IEEE Xplore.  Restrictions apply.
